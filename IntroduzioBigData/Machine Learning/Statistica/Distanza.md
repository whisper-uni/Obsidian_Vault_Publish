L'accezione matematica del termine distanza ha un significato analogo a quello dell'uso comune, cioè quello della misura della "lontananza" tra due punti di un insieme al quale si possa attribuire qualche carattere spaziale.
Più in generale nello spazio euclideo si può definire la distanza tra due punti ${\displaystyle (x_{1},x_{2},\ldots ,x_{n})}$ e  ${\displaystyle (y_{1},y_{2},\ldots ,y_{n})}$ nei seguenti modi:

1-distanza =${\sum _{i=1}^{n}|x_{i}-y_{i}|}$ (Distanza di Manhattan)
###### distanza euclidea 2-distanza = ${\sqrt {\sum _{i=1}^{n}|x_{i}-y_{i}|^{2}}}$  

∞ -distanza = ${\lim _{p\to \infty }{\sqrt[{p}]{\sum _{i=1}^{n}|x_{i}-y_{i}|^{p}}}=\max _{i=1,\cdots ,n}\{|x_{i}-y_{i}|\}}$

La 2-distanza in uno spazio a n dimensioni corrisponde al teorema di Pitagora applicato n-1 volte: è la distanza di uno spazio euclideo, normalmente usata nel piano o nello spazio e viene detta anche distanza pitagorica. La 1-distanza, detta anche distanza L1 o distanza Manhattan, genera invece una geometria diversa, detta geometria del taxi. La ∞-distanza (o distanza L∞) è la cosiddetta distanza di Chebyshev. 