afferma che è impossibile per un sistema informatico distribuito fornire simultaneamente tutte e tre le seguenti garanzie: completa coerenza dei dati, continua disponibilità e tolleranza alle partizioni, quindi è necessario stabilire, di volta in volta, quali di queste tre garanzie sacrificare.

### Coerenza (Consistency)

Un sistema è definito completamente coerente quando è in grado di garantire che una volta memorizzato un nuovo stato nel sistema, questo è utilizzato in ogni operazione successiva fino alla successiva modifica dello stesso. Pertanto, tutte le richieste dello stato del sistema, nell’arco di tempo che intercorre tra uno stato e quello successivo, forniscono il medesimo risultato. Per esempio, quando si ha a che fare con una cache con un singolo nodo, a meno di errori di codifica, la cache è intrinsecamente totalmente coerente poiche‘ lo stato è aggiornato in un nodo e mantenuto esclusivamente nello stesso. Un singolo nodo quindi garantisce intrinsecamente la totale consistenza e anche la tolleranza alle partizioni, ma non una sufficiente disponibilità (e tolleranza ai guasti) e, in scenari non banali, tende a presentare scarse performance. Quando invece la cache è distribuita e vi sono due o più nodi, il sistema è pienamente consistente quando tutti i nodi sono in grado di lavorare sullo stesso stato, ossia vedono gli stessi dati con gli stessi valori.. Sebbene non sia possibile garantire la terna CAP, è necessario implementare strategie per ridurre l’impatto dovuto al manifestarsi della garanzia trascurata (per esempio perdita di coerenza o generazione di una partizione).

### Avabilty (disponibilità)

Un sistema è detto continuamente disponibile quando è sempre in grado di soddisfare le varie richieste/erogare i propri servizi. 
Qualora il sistema distribuisce le informazioni su più nodi in modo ridondante. Chiaramente con l’aumento del numero dei nodi aumenta anche la disponibilità del sistema.
Da tener presente che il traffico di rete tra i nodi, necessario per garantire la consistenza, è proporzionale al loro numero degli stessi. Quindi aumentando il numero di nodi oltre un certo livello di soglia si assistere a un degradamento delle performance. Inoltre, aumentando i nodi aumentano i problemi relativi alla garanzia della tolleranza alle partizioni.

### Partition tollerance

la tolleranza alle partizioni come la proprietà di un sistema di continuare a funzionare correttamente anche in presenza di una serie di fallimenti dell’infrastruttura fino a che l’interno network fallisca. 
Per dimostrare questa tolleranza alle partizioni si consideri una configurazione (da ponderare molto attentamente nel contesto delle cache distribuite) in cui un singolo cluster preveda nodi presenti su diversi data center. Qualora, per qualsiasi motivo si dovesse perdere la connettività di rete tra i vari data center, oppure le performance di rete degradino improvvisamente per un arco di tempo prolungato, si genera la situazione in cui i server del cluster non sono più in grado di sincronizzare lo stato del sistema. In queste circostanze, i server in ogni centro si riorganizzano in sotto-cluster assumendo che quelli dell’altro centro non siano più raggiungibili, tagliandoli fuori. In questo modo si finisce per generare due sotto-cluster che danno vita al classico scenario denominato del “cervello diviso“. Il sistema continua a funzionare, i dati sono gestiti nei sotto-cluster in maniera non coordinata causando tutta una serie di problemi inclusi la perdita di dati. Come caso semplice si consideri un sistema di prenotazione. In un contesto del genere è assolutamente possibile che ogni cluster finisca per assegnare la medesima prenotazione a diversi clienti.